ְ

אתחלתא: תיאוריה ומתודולוגיה 



סודות אתחלתא: מסמך זה מהווה צוהר לתיאוריה ולתורת ההפעלה של אתחלתא לפיתוח הידע

פתיחה

המתודולוגיה של אתחלתא מבוססת בחלקה על תיאוריית ההפתעה הבסיסית של צבי לניר. המדריך הזה מניח שהמשתמש קרא את את הספר פנקס הכיס של השועל של צבי לניר. 

הייעוד של המתודולוגיה: לייצר ידע חדש בנוגע לאתגרים איתם מתמודדים ישראל והעולם היהודי. 

השימוש במתודולוגיה מצריך הפעלה של תוכנת מפות ידע (Mindmapping) ובינה מלאכותית. עד כה השתמשנו בתוכנת מפת הידע Mindget, ואולם אנו עובדים בימים אלה על תוכנה חלופי.  והפקודות לכלי הבינה המלאכותית (פרומפטים) נבחנו על LLM כמו ChatGPT, Gemini  ו Claude

פתיחה	1

מבוא: תיאוריות לגבי נקודות עיוורון	2

תופעת ההפתעה הבסיסית של צבי לניר	2

האנדקדוטה של ראמספלד	3

חשיבה לוגית	4

מערכות פשוטות ומערכות סבוכות	4

אבדוקציה: אפשרות שלישית לחשיבה לוגית	4

בין שועלים לקיפודים	5

כיצד מפתחים ידע חדש?	5

התנסות	6

חשיבת רגש	7

בניית פיגומים תפיסתיים	7

הפתעה מצבית	8

חומרים להעמקה	9

מעגל החשיבה הפרקסיסי	10

מה אנחנו אמורים להשיג בתהליכי הפרונסיס?	11

בין גילוי לצידוק	11

התמרה ראשונה: יצירת פריים	13

שלב הגילוי הראשון	13

פעולות 1.1	13

המשגה	14

פעולות 1.2	14

פירוק הטקסט ויצירת הפריים	16

פעולות 1.3	16



מבוא: תיאוריות לגבי נקודות עיוורון

תופעת ההפתעה הבסיסית של צבי לניר



מתוך המאמר כרייה יצירתית מהעבר https://tinyurl.com/Strategicsurprise : 

"חוקר המודיעין ומומחה פיתוח הידע צבי לניר פיתח את המושג "פער רלוונטיות", שנוצר בארגונים או במערכות כאשר מתקיימת אי־הלימה עמוקה בין האופן שבו הם מתארים ּ ותופסים את המציאות לבין המציאות עצמה. 

עוד קודם לכן הבחין תומס קון בטבען של מהפכות פרדיגמטיות, כאלו שמתרחשות כאשר נוצר פער גדול מדי בין התיאוריה המדעית השלטת ובין העדויות האמפיריות שהצטברו מאז שפותחה.  לניר פיתח את תורתו של קון והתאים אותה לתחומי המודיעין, ואחר כך לחשיבה ארגונית בכלל. 

לפי לניר, הפער בין המוצהר ובין הקיים נותן את אותותיו בשלבים הראשונים בתפקוד הארגון ובאמון שעובדיו נותנים בו. בשלבים מתקדמים יותר עשוי הפער לחולל "הפתעות בסיסיות". 

הפתעה "בסיסית", בשונה מהפתעה "מצבית", היא כזו שאינה מאפשרת למופתע הכנה תפיסתית מוקדמת כלשהי. לדוגמה, מתקפה מפתיעה של האויב במהלך מלחמה היא הפתעה מצבית. במקרה זה אנו אמנם מופתעים מהעיתוי ומהמיקום של ההתקפה, אך לא מעצם כוונת האויב לתקוף. מתקפת הפתע על פרל הארבור ב־1941 הייתה, לעומת זאת, הפתעה בסיסית עבור ארצות הברית, מעֵ ין "רעם ביום בהיר". הפתעה מצבית מתרחשת במסגרת התפיסה הקיימת; הפתעה בסיסית חורגת ממנה. 

צבי לניר הבחין בארבעה שלבים מרכזיים בכרונולוגיה הטיפוסית של "פער רלוונטיות" (ראו ציור):

רלוונטיות - בראשית הדרך הארגון פועל בהתאם למציאות הזמן. תגובותיו ויוזמותיו מותאמות למצב. במציאות זו ייתכנו הפתעות מצביות הנובעות מפערי מידע. השאיפה המרכזית בשלב זה היא אופטימיזציה ויעילות. 	 

הבשלה (אינקובציה) - המציאות שכנגד מתחילה להשתנות, בתחילה באופן תהליכי ומדורג, כך שהמערכת ממשיכה לבחון אותה תחת אותה מערכת תפיסתית. לבסוף, מתוך ההבשלה, מתרחשת הפתעה בסיסית: בתהום שבין המציאות ובין התפיסה נוצרים אירועי קיצון, שעלולים להביא לקריסת המערכת. הצורך להשתנות, וזאת תחת מנגנונים שונים של הימנעות: האשמת "שעיר לעזאזל", 	 

מרחב ההכחשה - ההפתעה מייצרת הכחשה של המציאות ושל פתרונות נקודתיים וטכניים שהם בבחינת "עוד מאותו הדבר" והתייעלות.

למידה בסיסית - הכרה שמתחילה שינוי. הכרה זו מאפשרת את התהליך האיטי של למידה, שמשיב לבסוף את הרלוונטיות של המערכת.

האנדקדוטה של ראמספלד













במסיבת עיתונאים בפברואר 2002 נשאל שר ההגנה האמריקאי דונלד ראמספלד האם לא יכול היה לדעת שלעיראק אין כלל נשק להשמדה המונית, שהיה העילה האמריקאית לצאת למלחמה שם. תשובתו  הייתה:  "יש דברים שאנו יודעים שאנו יודעים. יש דברים שאנו יודעים שאיננו יודעים.  אולם יש גם דברים שאיננו יודעים שאיננו יודעים אותם". 

מה שאני לא יודע שאני לא יודע נמצא מחוץ למסגרת התפיסתית שלנו. 



הדרך להבין את מה שאני לא יודע שאני לא יודע, עוברת דרך גילוי של הדברים שאני לא יודע שאני יודע. 

מה שאני לא יודע שאני יודע חשוב כי שאני יכול לדעת דברים גם מבלי שיש לי תחילה מודל שלהם על פי המערכת המושגית המפרשת שלי.אנחנו יכולים רק לחוש אותו אך לא להסביר אותו לנו באמצעות הלוגיקה שלנו.  המפתח של המתודולוגיה היא חשיפת מה שאני לא יודע שאני יודע, ובהמשך נתמקד בדרכים לעשות את זה. 







חשיבה לוגית

מערכות פשוטות ומערכות סבוכות

. נהוג לעשות הבחנה בין שני סוגים של מערכות חשיבה כאלה:

מערכת פשוטה  מערכת שניתן לפרק אותה למרכיביה ולבצע רה-קונסטרוקציה של המרכיבים לשלם.

&nbsp;מערכת סבוכה  -  זוהי למעשה מערכת שהיא אקוסיסטם, כאשר קיים בה איזון בין הרכיבים השונים, וכל שינוי באחד הרכיבים של המערכת משפיע על שאר הרכיבים בצורה שקשה לחזור אותה. 

ברוב ההתנהגות היומית שלנו אנו פועלים כאילו עולמנו הוא עולם של מערכות פשוטות ומפעילים עליו את חשיבתנו  כמערכת פשוטה – או 'חשיבה מצבית' בלשונו של לניר. חשיבה לוגית חושפת אותנו לפער רלוונטיות, קרי פער בין תפיסת המציאות (המיינדסט) למציאות או לאתגר שאיתו אנחנו מתמודדים. 

חשיבה לוגית: אינדוקציה ודדוקציה

אנשים תמיד שאפו להבין את המציאות בהגיון מסדר אחד, הסבר פשוט וודאות , סדר ויציבות. תכונה זו להבין את המציאות דרך חשיבה לוגית פשוטה נטועה עמוק בנפשו של האדם. בני אדם ייחלו מאז ומעולם להגיון מסדר כזה שיחסן אותם מפני הטעויות האורבות להם. אנחנו מכירים כחשיבה לוגית את הדדוקציה והאינדוקציה. 

חשיבה דדוקטיבית: בהתחלה החשיבה הלוגית הייתה מזוהה רק עם החשיבה דדוקטיבית, זאת אומרת הסקה מהכלל אל הפרט. דוגמה לחשיבה של דדוקציה: ברבורים הם לבנים. זה נראה לבן , נראה כמו ברבור והוא נמצא במקום שבו נמצאים ברבורים אז זה ברבור.

חשיבה אינדוקטיבית: המעבר לחשיבה אינדוקטיבית התפתח בהדרגה עם הופעת המדע. לפי חשיבה דדוקטיבית, ניסוי אחד יכול להפריך את התיאוריה כולה. אם יש ברבור אחד שחור, אז זה אומר שלא כל הברבורי הם לבנים. 

אבדוקציה: אפשרות שלישית לחשיבה לוגית 

מושג האבדוקציה בלוגיקה הוצא על ידי צ'ארלס סנדרס פירס עוד בתחילת המאה הקודמת כאפשרות השלישית לחשיבה לוגית. 

&nbsp;אבדוקציה היא התהליך שבו ההיפותזה נבנית. אין לך עוד שאלת חקר (שמניחה שאתה יודע מה שאתה לא יודע ורוצה לדעת). זהו מצב של טרום היפוטזה, טרום מודל תפיסתי. 

התהליך האבדוקציוני מעודד חיפוש אחר תובנות חדשות שיאירו אור על תופעה חדשה או תופעה שלא תואמת את המודל התפיסתי שלנו. היא תאפשר לנו להבין אותה, ואת ההשלכות שלה על תופעות אחרות.  האבדוקציה מאפשרת לנו להפוך להגיונים את התנסויות שלנו שאיננו יכולים עדיין להסבירם במושגי המערכת המושגית המפרשת שלנו. התוצר של החשיבה האבדוקטיבית הוא מושג  או שפה חדשה. 

&nbsp;האבדוקציה היא כלי להתמודדות עם מה שאנחנו לא יודעים שאנחנו יודעים, אנחנו מחפשים משהו שנמצא מעבר למעטפת הפירוש של מערכת המושגית שלנו

בחיים יש לנו כלים מפותחים רבים לקדם את הלוגיקה הדדוקטיבית והאינדוקטיבית שלנו אך אין לנו כלים להתמודדות עם החשיבה האבדקטיבית.  התיאוריה של צבי לניר והמתודולוגיה שלנו נותנים כלים להתמודד עם חשיבה אבדוקטיבית ולפתח מערכת תפיסתית חדשה, כדי להבין מה לא ידענו שאנחנו יודעים. 



בין שועלים לקיפודים



&nbsp;הפילוסוף איזיאה ברלין עשה הבחנה בין שני סוגים של אנשים: הראשון הוא הקיפודים, אשר חופרים בורות עמוקים בשדה, והוא מקביל אותם למומחים שיודעים הרבה מאוד על מעט. הקיפודים עובדים בסיילו.

לעומתם ה'שועלים' חופרים בורות לא עמוקים לארוך כל השדה, וברלין הקביל את זה לאנשים שבוחנים את משמעותם של הדברים על ידי תנועה מתמדת 'בין' הדברים. 

הבעיה היא שבעולם סבוך ודינאמי חייבים לפעול בין נושאים (סיילואים) ולכן החשיבה הקיפודית חושפת אותם להפתעות בסיסיות. שינויים שוברי מבנה יכולים ליצר מענה ולחייב עבודה בתחומי 'הבין' (בין הנושאים, בין הסיילואים) ומעבר לתחומי הכיסוי הקיימים הקיפודיים שלהם.

'הקיפוד יודע דבר גדול אחד השועל יודע הרבה דברים קטנים'. שועליות וקיפודיות זה למעשה ספקטרום שמצוי בכולנו.  כדי להיות חשופים פחות לנקודות עיוורון עלינו לפתח את הכישורים של השועל. ולכן הערך המוסף של אתחלתא: המשגה בין תחומי הבין שמאפיין שועלים. 

כיצד מפתחים ידע חדש? 



התשובה לשאלה של ראמספלד "כיצד אני יכול לדעת את מה שאיני יודע שעלי לדעת" , היא פיתוח ידע חדש, שמבוסס על המשגת הידע הסמוי (Tacit Knowledge).

&nbsp;ידע סמוי הוא ידע שאין לנו תיאוריה ממושגת לגביו. כשאנו מנסים להבין את העולם אנחנו באופן טבעי מחפשים מידע מתוך מה שאנו כבר יודעים, או מנסים ללמוד מה שאנחנו יודעים שאנחנו לא יודעים. המפתח הוא להבין שישנו ידע סמוי שאני לא יודע שאני יודע, ולפתח יכולת להמשיג אותו.

המשגת הידע הסמוי הוא בבחינת חשיבה מחוץ לקופסה ומהווה מקור לחדשנות ויצירתיות דווקא בגלל שהוא סמוי, משום משום שאינו תואם את המודלים התפיסתיים הקיימים שלנו (הקופסה). ידע סמוי עשוי לשנות ולהעשיר את המודלים שלנו, והלסביר לנו מה שלא הבנו, ומה שלא ידענו שאנחנו יודעים. 

כשאנו רוצים להבין את העולם או להתמודד עם אתגר, אנחנו אוטומטית מתמקדים בחיפוש מידע והקשר ממה שאנחנו יודעים. אולם, בשל המורכבות והסיבוכיות של העולם, עלינו לחפש  אחר דברים שאני לא יודע שאנחנו יודעים.



אנחנו בעצם צריכים לעשות מאמץ שהוא לא אינטואטיבי להתנתק מהמודלים התפיסתיים שלנו ומסגרות החשיבה כדי להמשיג את הידע הסמוי. התנתקות מהמערכת התפיסתית מתאפשרת על ידי: 

התנסות

אסוציאציות רחוקות

חשיבת רגש

שימוש בפיגומים תפיסתיים

התנסות

רכישת ידע סמוי נעשית בעיקר על ידי התנסות: לדוגמה: למידה על רכיבת אופניים כילדים, לפני שהיה לנו מודל או ידע על חוק שווי המשקל. למעשה את רוב התחושות וההבנות החדשות שלנו אנו יכולים להשיג עוד בטרם יש לנו מודל או ידע מודע של מהותם.

בהקשר של פיתוח הידע התנסות יכולה להיות על ידי ירידה וחיכוך עם השטח (למשל ביקור ברשויות מקומיות) וריאיונות עם מגוון רחב של אנשים עם פרספקטיבות ייחודיות. כמטאפורה, בריאיונות לדוגמה, כל אחד מהם מהאנשים שנפגוש יידע לצייר את הקו שהוא רואה, ובעזרת המתודולוגיה ופיתוח הידע, אנחנו נבין שהקווים האלה יוצרים תמונה של פיל בחדר.  

אסוציאוציות רחוקות  

אחד הטכניקות להבנת ידע חדש היא בחינת זוויות או נושאים רחוקים שבתחילה נראה שהקשר שלהם לאתגר הוא חלש, מקרי או נסיבתי. השועל השועל בוחן מספר רב של מימדים וזוויות שבאים מהקשרים והגיונות שונים על האתגר. אף אחד מימדים אלה אלה אינו מדויק, אולם ככל שהם יותר עשירים, כך השועל מצליח להגיע להבנה מעמיקה ועשירה כאחת של התופעה.

שימוש באסוציאציות רחוקות מאפשרות לשועל לבצע אילתורים חשיבתיים שעשויים ליצור תובנות מפתיעות מפתיעות על התופעה החדשה. לכן, השועל בסגנון חשיבה זה מצליח להבין מצבים חדשים טוב יותר מאשר הקיפוד שמפעיל מערכת תיאורטית קוהרנטית אחת.

חשיבת רגש 

השועל מתייחס לשכל' ו'לרגש' לא כאל דברים שונים אלא כתכונות שמשלימות אחת את השניה.  רגש נתפס לרוב כנחות ל'שכל' ונפרד ממנו. אבל הרגש הוא המפתח לפיתוח ידע. הרגש הוא המפתח להשתחררות מהמסגרת התפיסתית שלי שמתמקדת בדברים שאני יודע שאני יודע ובאלה שאני יודע שאני לא יודע. השועל מתחיל את מסע הגילויים מחווית הרגש  שלו, שממנה הוא מתחיל את מסעו לנסות להבין את מה שחווה ועדיין אינו מבין.  השועל מנסה להבין מה הוא מרגיש שעדיין איננו מבין אותו.

השועל מצטיין ביכולת להפיק את הרציונאל שלו מהרגש, ולעורר את עצמו לחשיבה מודעת. הוא מבחין בין מה שהוא רגשי ובין מה שהוא לוגי, אך פועל לסנכרן אותם להפעיל את שתי התכונות האלה כדי לקבל תמונה הוליסטית. 

המפתח לחשיבת רגש תלויה ביכולת לשהות ברגש מבלי שהשכל ממהר לקחת לידיו את המושכות. זה לא אינטואוטיבי וקשה, אבל ניתן לתרגל זאת לשהות זמן רב יותר בתחום הטרום היפותיזה (דהיינו איפה שהשכל אינו מספיק). חשיבת רגש מתחילה בשברי מחשבות ורעיונות ראשוניים (Budding ideas).התהליך של חשיבה על המשמעות של ניצוצות החשיבה האלה לפני שהם נעלמים בזכרונינו היא חשיבת רגש.

לניר כותב: "לשהות ברגש חוויתי כזה פירושו לשהות במחשבות בזמן לידתן, כשהן עדיין מתנגדות לכל שם ולכל הגדרה מן המוכן, כשהן מוכנות להישאר במצב של הלא מושלם והלא מוגמר. כשהן נושאות עימן את הדאגה, האם אי פעם יהפכו לשלמות ולמוגמרות, או שמא יימחקו שוב לתוך השיכחה ולא יינתנו בהן סימנים שיאפשרו לנו להעלות אותן משם."

הסיבה להעלמות בזיכרונות היא שמה שחשבנו עליו עדיין לא ברור לעצמנו ועדיין אינו מגובה במערכת מושגית. על מנת שלא יעלם הוא צריך להיות מקושר למערכת מושגית. מערכת מושגית = מפה ידע. 

שתי דוגמאות לכלים לחשיבת רגש: 

זכות הגמגום - הדיבור עצמו הוא תהליך רפלקטיבי. יש להתעקש להשמיע גם ניצוצות של רעיונות גם אם הם אינם נהירים עד הסוף. 

פנקס כיס ליד המיטה או במקלחת לתיעוד מחשבות ראשוניות. 

בניית פיגומים תפיסתיים

דרך נוספת להתנתק מהמערכת התפיסתית היא על ידי יצירת המשגות זמניות, היפותיזות שאינן מדוייקות, אך מאפשרות לאט לאט להגיע להבנה מדוייקת יותר של הידע הסמוי. שיטה זו נקראת פיגום תפיסתי או פיגום מושגי, והיא נועדה לקדם אותנו בדיון. 

בספר של טטלוק Philip E. Tetlock (2006) Expert Political Judgment: How Good Is It? How Can We Know?, טטלוק מסביר שהשועל יודע הרבה דברים קטנים, במובן זה שהוא מביא את אותן הרבה השלכות (Thick Precision() מיטיב לעשות  הם אימפרוביזציות חשיבתיות על מציאות סבוכה. לכן, השועל בסגנון חשיבה זה מצליח להבין מצבים חדשים טוב יותר מאשר הקיפוד שמפעיל מערכת תיאורטית קוהרנטית אחת בתהליכי הניתוח והניבוי שלו ובאמצעותה הוא כופה את נוסחת הפתרונות המקצועית המעוגנת בו על בעיה סבוכה ועמומה. 

לסיכום, האבדוקציה מתאפשרת על ידי חשיבת הרגש ועל ידי ה- Thick Precision והאסוציאציות הרחוקות, בניית פיגומים תפיסתיים  שהוא מעלה.

בין הפתעה בסיסית להפתעה מצבית

הפתעה מצבית 

הפתעה שהיא תוצאה של היעדר מידע או מודיעין, או שמידע לא הגיע בזמן. דוגמאות להפתעות מצביות יום-יומיות: תאונות דרכים, עיכוב בתחבורה הציבורית, מסיבת הפתעה. 

הפתעות מהסוג הזה לא מערערות את המודל התפיסתי שלנו, הן בגדר 'הנתפס'. למעשה ההפתעות המצביות מחזקות את המודל התפיסתי הקיים. 

לכאורה, ידע קודם היה יכול למנוע את ההפתעה. 

הפתעה בסיסית

הפתעה שהיא תוצאה של פער רלוונטיות או נקודת עיוורון. כלומר המערכת המושגית המפרשת שלנו לא‑רלוונטית. 

בעוד שהפתעה מצבית מחוללת למידה מצבית מהירה שכאמור מחזקת את המודל, ההפתעה הבסיסית מוליכה בדרך כלל לעוורן משתק ולהתפרקות של לוגיקה – כמו ביום כיפור כאשר הלחימה התפרקה למאות ואלפי מצב קרב ללא היגיון מארגן.

העדרה של תיאוריה רלבנטית – מערכת הסתכלות שגויה על העולם. גם אם היה ידע קודם לגבי ההפתעה, הייתה כנראה יכולת מוגבלת להשתמש בידע הזה למניעה מראש של ההפתעה. 





כדי להתמודד עם המצבים החדשים חייבים לעבור תהליך של שינוי תודעתי. זאת אומרת צריך לפתח הבנות וידע על הידע הסמוי, ההקשר הייחודי שבו עשויה להתרחש הפתעה.

הפתעה בסיסית והזדמנות בסיסית הן שני צדדים של אותו המטבע. ולכן בתהליך המשגת הידע הסמוי יש גם הזדמנות ייחודית להגדיר הזדמנויות בסיסיות. 

דוגמה להפתעה בסיסית והפתעה מצבית (נכון לנובמבר 2023:) ההפתעה של המתקפה ב-7 באוקטובר היא הפתעה בסיסית. היה מידע לגבי האימונים של חמאס לפעול במתווה הזה, כולל הצהרות מפורשות של אנשי חמאס שלא הצליחו לשמור את הסוד. אבל המיינדסט היה, חמאס מורתע וכסף מנצח אידיאולוגיה. 

אם חזבאללה יתקוף את ישראל כעת (נובמבר 2023) וינסה לכבוש יישובים, זו כבר תהיה הפתעה מצבית. אנחנו במצב מלחמה ויודעים שזה עשוי לקרות. 





חומרים להעמקה

דוגמה להתראה בסיסית שמנעה הפתעה בסיסית: הגרעין הסורי

דוגמה להתרעה בסיסית לא אפקטיבית: התרעה בפני פנדמיה

מסמך מכון ראות שמסביר את המשט לעזה כהפתעה בסיסית 





מעגל החשיבה הפרקסיסי 

אריסטו דיבר על שלוש תכונות אינלקטואליות אנושיות (ראו בפנקס הכיס של השועל ע' 175-182): 

האפיסטם – הכושר הללמוד את הידוע, את המומשג. הוא הידע המומשג הקיים, ואפשר ללמוד אותו דרך ספרות, חוקים, תאוריות ומושגים הקיימות לתיאור העולם. הביטויים של האפיסטם: הם ספרים, מידע באינטרנט, חוקים, מילונים, אינצקלופדיות, נהלים. כישורי ה-Episteme כוללים הן את רכישת הכללים והן את השימוש בהם באמצעות דדוקציה ואינדוקציה. האפיסטם מייצג מיינדסט. והוא תמיד מפגר אחר המציאות שהשתנתה. זהו כישור אנושי בסיסי, ומאפיין בצורה מובהקת קיפודים.





טקנה- למידה מתוך התנסות. הטקנה מייצג את הכישורים החשיבתיים האנושיים הלא מומשגים, שהם לרוב מתוך ניסיון וידע סמוי. באמצעותם אנו יכולים ללמוד ולחוש דברים מעבר למה שיכול ללמד אותי ידע אפיסטמי. באמצעות כושר אנושי זה אנו יכולים לדעת את הדברים מנסיוננו לפני שיש לנו תאוריה או הבנה מופשטת של הכללים שאנו מפעילים.  כושר זה ממלא תפקיד חשוב בשרידות שלנו  התפעולית והתפיסתית. כל המצאה אנושית מתחילה מהפעלת כישורי הטקנה. הטקנה מאפיין יותר שועלים.





פרונסיס - Phronesis הכושר להמשיג. מייצג את כישורי ההמשגה המאפשרים לנו ליצור ולהביע תפיסות  חדשות באמצעות שפה חדשה. בבסיס כושר ה-Phronesis נמצאת יכולת ה'ההסמלה המופשטת' (Abstract Symbolism), קרי לייצג דברים באמצעות  מושגים מופשטים ומדומיינים. התהליך הזה הוא זה שמאפשר לנו את ההמצאות הגדולות ואת ה- Reframing.

מקצועות שונים דורשים כישורי חשיבה אחרים. רואה חשבון זקוק לכושר האפיסטם. הפסל זקוק לכושר של טקנה והפילוסוף לכושר הפרונסיס (טיפלול מושגים מופשטים באמצעות מושגים מופשטים אחרים).  השועל צריך לדעת לנוע בין שלושתם.

ההפעלה המשולבת של שלושת כישורי החשיבה היא שמאפשרת שינוי המערכת התפיסתית כדי להתמודד עם פער רלוונטיות.

אנחנו בדרך כלל לא מפעילים את שלושת הכישורים האלה, כי אנחנו נוטים להשתמש באפיסטם בלבד כשאנו נתקלים בפער תפיסתי (דהיינו שימוש אינדוקטיבי או דדוקטיבי).

הנטייה האנושית היא לבטל את המתח שנוצר בין האפיסטם לטקנה (פערים תפיסתיים, תחושה שמה שאנחנו חווים ומתנסים בו לא דומה למה שאנחנו יודעים על העולםה) באמצעות העדפה של האפיסטם. זה נעשה על ידי שימוש בפרשנות אינדוקטיבית או דדוקטיבית, וכך למעשה להתייחס לא להתייחס לפערים שחווים כהפתעה בסיסית, אלא כהפתעה מצבית. בהתאם, גם אחרי הפתעה בסיסית, אנשים עשויים לבצע רק שינוי מזערי במערכת המושגית המפרשת שלהם מאפשר להם להמשיך ולשמר אותה.

כדי להימנע מכך, יש להכיר כי נדרשת חשיבה בסיסית (תהליך האבדוקטיבי).

המתודולוגיה שלנו עוזרת לנו להתגבר על היצר לפרש הכל בצורה לוגית ע"י היצמדות לאפיסטם, וכל הזמן לנסות להפעיל את כישורי הטקנה, ללכוד את ההבנה הסמוייה שלנו, להמשיג אותה ולעמת אותה עם המערכת התפיסתית שלנו.

פרונסיס בעצם מעדכן את האפיסטם ומספק הסברים חדשים ורלוונטיים לתופעה, עד שהמציאות תשתנה שוב ואז יהיה צורך להפעיל שוב את שלושת כישורי החשיבה.



מה אנחנו אמורים להשיג בתהליכי הפרונסיס?

הפעלת כישורי הפרונסיס שלנו מאפשרים  לנו לבצע שלוש  פעולות חשיבתיות משלימות:-

להפוך מידע סמוי לידע גלוי - להפוך את ההבנות הסמויות שלנו לגלויות.

התמרה - להעלות  את מה שהבנו בהקשר מסויים לרמת הפשטה המאפשרת לנו עתה לפרש באמצעותו גם הקשרים חדשים.

לעדכן לשנות את המסגרת התפיסתית שלנו.

כדי לבצע את תהליך הפרונסיס צריך לפתח את כישור החשיבה של הגילוי, להבדיל מכישור החשיבה המולד: הצידוק.

בין גילוי לצידוק

כישור הצידוק – פרשנות לנתונים ומידע כמחזקים (מצדיקים) את תפיסת העולם הקיימת. הנטייה שלנו בניתוח נושאים היא להצדיק את המסגרת התפיסתית הקיימת, גם אם אנחנו רוצים לפתח ידע חדש.

כישור הגילוי – יכולת להבין שנתונים ומידע מעידים על הצורך בעדכון המסגרת התפיסתית.

צריך לעשות מאמץ מיוחד להימנע מהפעלת 'קישורי הצידוק' כאשר עושים חשיבת רגש, כדי שנגלה מה שעדיין לא גלוי לנו. הטריק להפעיל את כישור הגילוי הוא להיות ספונטאני ולא שיפוטי כלפי רעיונות שעולים. יש לתת להם לרעיונות לזרום ולא לנסות לשלוט בהן. כאשר כותבים רעיונות, לא לתקן שגיאות כתיב, ולא לנסות לנסח את המשפטים בצורה קוהרנטית. תן ל'חשיבה הרגשית' את השקט ואת המרחב שהיא זקוקה לו. השתדל להיות נינוח ולא לחוץ לתוצאות. 

יש היזון חוזר בין שני הכישורים האלה.  צריך להיות עירניים להבדל בין שני הכישורים האלה ומאידך להכיר בכך שלמעשה אין אלה שני דברים נפרדים, אלא שני ממדים של החשיבה שמתקיימת שלמות ניגודית יצירתית ביניהם. שכן, במהלך תהליך התמרה כזה בין 'הקשר הגילוי' ו'הקשר הצידוק' מה שמועבר ביניהם מתנסח מחדש ומשמעותו עשויה להשתנות.  

&nbsp;'חיכוך ההתמרה' שנוצר במחשבתנו כאשר אנו מעמידים את מה שגילינו למבחן הצידוק (שלנו או של האחרים), יכול כשלעצמו לגרום לנו לחשוף ממדים חדשים של הנושא. ממדים שלא היו נהירים  לנו בצורה מספקת עד כה ואלה מניעים שוב את תהליכי 'הקשר הגילוי' שלנו לחיפוש אחר הבנות חדשות, ובכך גם את היצירתיות שבנו. 

—

לסיום החלק התיאורטי, אנא ודאו שאתם שולטים היטב במושגים הבאים: אסוציאציות רחוקות, אפיסטם, גילוי , הפתעה בסיסית, הפתעה מצבית, התנסות, חשיבה אבדוקטיבית, חשיבה אינדוקטיבית, חשיבה דדוקטיבית, טקנה, ידע סמוי , פרונסיס, צידוק.

Sensemaker V3.03 - Toolbar Reference Manual

The main toolbar in Sensemaker V3.03 provides quick access to all essential functions required for building and navigating your mind maps. Below is a breakdown of each button and its functionality.

☰ Menu Button

Provides access to a dropdown menu with primary operations including Add Node, New Tab, Save Map, Load Map, Undo/Redo, Import Word Document, Conceptor, and Save As.

➕ Add Node

Creates a new node on the canvas. Use this to begin adding ideas or elements to your mind map.

💾 Save

Saves the current mind map to the disk in .mmap format. Will prompt for file name and location if not previously saved.

📁 Load

Opens an existing .mmap mind map file.

↶ Undo

Reverses your most recent action.

↷ Redo

Reapplies the last undone action.

🔗 Group Nodes

Connects two or more selected nodes with a standard connection line.

📋 Outline

Toggles to text-based outline view for linear navigation of the mind map content.

🎨 Format Painter

Copies styling (color, size, formatting) from one node and applies it to others.

📄 Import Word

Imports a Microsoft Word document (.doc or .docx) and converts headings and paragraphs into nodes.

⚡ Friction

Creates a special 'friction' connection between two nodes, used to highlight conflict or comparison. Opens Conceptor with a template.

🧠 Conceptor

Opens the Conceptor panel where users can capture freeform notes and send them to the canvas as structured nodes.

💡 Insightor

Opens the Insightor panel for managing notes, observations, and structured insights alongside the mind map.

🔍 Search Bar

Located on the top-right, allows users to search for keywords across node titles and contents.







המדריך המעשי למתודולוגיה



המתודולוגיה של אתחלתא כוללת שימוש בתוכנת Sensemaker.. 

והפקודות לכלי הבינה המלאכותית (פרומפטים) נבחנו על מודלי שפה שונים של בינה מלאכותית. מכל מקום, גם פרומפטים זהים עשויים לתת תוצאות שונות, ולכן ההבנה של הלוגיקה של תוכנות בינה מלאכותית חשובה לשימוש מועיל בה. 

התמרה ראשונה: יצירת פריים 

מטרת שלב זה היא לפתח את ההבנה האישית שלך לגבי המשימה, לחקור כיוונים חלופיים ואסוציאציות רחוקות, כדי להגיע לפריים ראשוני.

שלב הגילוי הראשון

בשלב זה אנחנו מתחילים שימוש באבדוקציה, שלב של טרום היפותיזה. אנחנו נפעיל תהליכי, ונשתמש בטכניקות של חשיבת רגש ואסוציאציות רחוקות

פעולות 1.1

קבלת דירקטיבה מראש הצוות. ראש הצוות מנחה אותך בקווים כלליים לגבי המשימה (שלב של טרום שאלת חקר). 

שאל כל שאלה שיש לך את ראש הצוות לגבי המשימה. 

פתח מסמך Word, תן לו שם, והחל לבטא את מחשבותיך ביחס למשימה. להלן ההנחיות והטיפים למשימה:

בטא בכתיבה את מחשבותיך על הנושא, חשוב על כמה שיותר מימדים שונים שקשורים לאתגר. החל בסדרת השאלה הבאה:

מה האתגר כמו שאני מבין אותו?

מה זה מזכיר לי?

איזה אסוציאוציות יש לי?

מה מלהיב אותי באתגר הזה?

על מה עוד שווה לכתוב בהקשר לנושא הזה.

בטא את מחשבותיך בעזרת משפטים מפורטים ופסקאות, לא רק כותרות, נסה להתעמק קלות בנושא.

באותה המידה, אין זה רצוי למצות כל נושא , ולכן עבור הלאה אחרי שכתבת פסקה ראשונית על האתגר.

נסה לכתוב מנקודת מבט אובייקטיית ולא שיפוטית.

למד להרהר בכתב. 

כתבו בצורה חופשית, אל תטרחו לתקן טעויות כתיב או דקדוק, השתמשו בשפה מדוברת. מה שחשוב זה הזרימה בכתיבה, לצמצם את הפער בין המחשבה לכתיבה שלה.

אל תמחקו שום דבר. אם יש לך רעיון, אבל הוא לא מנוסח כראוי, כתבו אותו בכמה שורות, אל תמחק שורה אם היא לא מושלמת. יכול להיות שתרצה לחזור למה שכתבת שאינו מושלם בשלב יותר מאוחר. לעיתים דווקא המשפטים שמתפתים למחוק ולכתיבה מחדש, הן הן הנקודות שעשויות להיות מועילות ביותר בתהליך הגילוי. למד לגמגם גם בכתיבה. 

זה בסדר אם הטקסט לא קוהרנטי ומכיל מתחים ואף ניגודים בין שורות ורעיונות שונים. המטרה היא לא להשיג אחדות בטקסט או לכתוב טקסט קוהרנטי. 

מה שיש לכם כעת הוא טקסט גולמי ולא מעובד. איתו נמשיך לשלב הבא.

המשגה

בשלב זה נתחיל את מיפוי הידע הסמוי ביחס לאתגר שבמרכז, באמצעות 'ההסמלה המופשטת' (Abstract Symbolism). מטרת שלב זה היא לפרק את הכתיבה שלך לרעיונות או מושגים שונים כדי שתוכלו לבחון את היחסים המערכתיים ביניהם.

ההמשגה מתבצעת בשלושה שלבים (כל שלב מוסבר להלן):

פירוק הטקסט הגולמי כדי להבחין באופן ייחודי בין מושגים שונים, שהם ממצים ומוציאים.

כתיבת כותרת ייחודית לכל מושג.

שליחת המושגים החדשים למפה האישית שלכם.

פעולות 1.2

פתחו את מסמך ה Word עם הטקסט הגולמי שבו הבעת את מחשבותיך המקוריות.

קראו מחדש את כל ההערות שרשמתם במסמך Word שלך.

הפרידו בין רעיונות. שימו לב היכן רעיון מסויים מתחיל והיכן נגמר. כדי להפריד את רעיונות, בסוף כל רעיון בטקסט לחצו פעמיים על המקש Enter כדי ליצור ריווח בטקסט. 

המשגה: בשורה מעל כל רעיון בטקסט, נסו ליצור מושג או כותרת קצרה שתופסת את הרעיון. לרעיונות יכולים להיות יותר מכותרת אחת, אך ודאו שכולם נמצאים בשורות נפרדות. אלה הטיפים ליצירת כותרות ומושגים:

קריאה מדוקדקת של הטקסט תעזור לך להבחין בין רעיונות גם אם הם עשויים להיראות בהתחלה כאותו רעיון. אפשר לתת לאותו סאבטקסט מספר "כותרות" - במקרה כזה, העתיקו את הסטבקטסט ותנו לו כותרות נפרדות.  

כותרת טובה היא כותרת מדויקת וספציפית, קצרה אך מתייחסת לכל הרעיון. הנה כמה טיפים נוספים: 

תנו כותרות שפותחות ומגרות את החשיבה. השם המושגי צריך לייצג רעיון חדש ומגרה לפירוש.

השם צריך להיות ספציפי הוא מביא את המהות של הדבר בצורה המודייקת ביותר - שלא כמו שם כללי או כותרת.

תנו כותרות שמצביעות על דינמיקה או תנועתיות. מושג בנוי משם עצם או שם פעולה ואחריהם תארים או לוואים. למשל: "בעיית ההסברה" . להבדיל אל תתנו כותרות בנאליות סטטיות כמו: "הסברה". 

אל תתנו שם 'יפה' ללא קשר ברור לרעיון: "בעל הבית השתגע"

אל תתנו שם ארוך ומסורבל: "היחסים בין החמאס לרשות הפלסטינית יעצבו את הדינמיקה האיזורית וישפיעו על לבנון"



אתם יכולים לרשום מספר כותרות, ולאחר מכן לבחור את הכותרת המתאימה ביותר.

סמנו את הכותרת/ מושג שלכם ' ככותרת 1' במסמך הוורד. 

כעת, חזרו על תהליך לאורך כל הטקסט הגולמי.

לאחר שתסיימו, עיינו בהערות שלכם פעם נוספת כדי לוודא שכל כותרת תופסת ומייצגת את הטקסט.

פעולות 1.3

פיתחו את https://gemini.google.com/app , ביחרו מודל Deep Research. 

העתיקו את את הפרומפ הזה שמטרתו הוא לחשוב על אסוציאציות רחוקות והיטלים שונים שעשויים להיות קשורים לאתגר.

בקשו מה-LLM לבצע מחקר על הנושא, כתבו פרומפט מפורט שמתייחס לשאלות הבאות

You will start expanding your initial thoughts on \[the issue politization the national security and intelligence, and the social polarization influence the national security assesment and national resilience in Israel\[]. Explore different aspects, associatively. Try to open and expand the boundaries of the subject while describing as many aspects as possible. Start by asking questions relating to concepts and relationships between concepts. For example:

To what is the subject/mission related?

What does it remind me of?ב

What associations do I have now?

What excites me in this story?

What else is worth thinking about or looking for?



4\. ערכו את התכנית אם צריך (Edit Plan) 

עיברו על הטקסט, התמירו את הרעיונות החדשים כעת, או חדדו את הנקודות שהעלתם בסעיף 1.2 (אין צורך לפרק את כל הטקסט של\\ Gemini ChatGPT), אלא רק למצוא רעיונות משלימים שלא הופיעו במפה עד כה. 

(במקרה שעובדים ללא מפה): ביחרו הצגה של 4-5 תובנות מחדשות להצגה.

—----

פירוק הטקסט ויצירת הפריים 

יצירת הפריים, או במילים אחרות, ארגון של מפת הידע שלך, הוא למעשה ייצוג חזותי של ההבנה הראשונית שלך בנוגע למשימה. הפריים נוצר כתוצאה מסידור המושגים והכותרות שלך באשכולות (או שכונות) ומתן שם לאותם האשכולות. 

תהליך יצירת הפריים אינו מטלה טכנית, אלא היא לכשעצמה מוסיפה מימדים חדשים ועומק לניתוח שלך, בכך שהיא מאפשרת לך לראות את הקשרים המערכתיים בין המושגים השונים והוא מגרה את החשיבה בנוגע לצורה שבה המושגים האלה משתלבים עם נושאים רלוונטיים נוספים למשימה שלך. במהלך פירוק הטקסט סביר שתבחין שחסרים לך מושגים או אפילו אשכולות כדי לקבל תמונה מלאה של המשימה, ובמקרה כזה אתה נדרש ליצור אותם ולהשלים את המפה. 

פעולות 1.4

חלק א: סידור המפה

שימוש ב- Sensemaker: היכנסו לאפליקצייה: https://sensemaker.vercel.app/ . העלו את הקובץ וורד שלכם למפה באמצעות הכפתור המסומן באדום. 



כל המושגים במסמך הוורד אמורים להיראות על המפה. התחילו לסדר את המפה "מלמטה למעלה", כלומר בלי לחשוב מראש על הסידור הנכון. הזיזו את המושגים על המפה. 

לאחר הזזת המושג הראשון למיקום החדש שלו, בדוק את המושג הבא - האם הוא שייך לאותו אשכול כמו הראשון? האם הוא קשור? אם כן, גרור ושחרר אותו ליד תיבת טקסט אחרת. לאשכולות אמור להיות היגיון מסדר ראשון, כלומר הם אמורים להיות קשורים באופן מושגי. אם מושג מסויים לא מתאים לאשכול מסויים, גרור אותו לאשכול אחר או פתח אשכול חדש. 



תנו שמות לאשכולות של המושגים. הוסיפו תיבת טקסט חדשה בעזרת כפתור + תנו כותרת לאשכול, והפכו את הכותרת מ General ל- Title. אתם גם יכולים לצבוע את הכותרת ואת כל האשכול.

חזור על תהליך זה עבור כל המושגים במפה שלך.

כאשר אתה מסדר את המושגים לאשכולות, אל תחליט מראש על קריטריונים לסידור . פשוט גרור ושחרר בצורה ספונטנית! 

אם אתם מחליטים למקם את אותו מושג בשני אשכולות , נסו להביע בהערות הנושא (Ctrl+T) או בכותרת את ההקשרים השונים.

נצל את ההזדמנות לשפר את המושגים שלך, קצר אותם אם הם ארוכים מדי, הבהר אותה. 

סקור את האשכולות שלך, תן להם שמות מובחנים (ועיצוב אם אתה בוחר) תוך כדי. 

עצבו את המפה שלכם. אחרי שבחרתן צבע לקופסת טקסט מסויימת, עמדו עליו ולחצו על כפתור COPY FORMAT



סמנו את שאר התיבות שאתן רוצות לסמן (על ידי CTRL + וגרירת העכבר על המסך). ואז לחצו פעם נוספת על כפתור ה COPY FORMAT.  

רעיונות חזקים במיוחד ותובנות, אתן יכולות לסמן כ- INSIGHTS כך שיבלטו במפה. 

הבחינו בין הצבעים של האשכלולות הודמים (שכונות שיש להם מן המשותף, יהיו בגוון צבע דומה). בחר אשכול אחד, מספר אשכולות, או מספר מושגים מובחנים (לחץ על מושג תוך כדי לחיצה על Ctrl). 

עברו על המפה שלכם שוב - אם אתם מרגישים שאשכול או מושג חסר, הוסיפו אותו!

כדי להוסיף רעיון אחד חדש, הוסיפו תיבת טקסט חדשה (ראו למעלה).

אם אתם רוצים להוסיף מספר רעיונות או תובנות, לחצו על כפתור הקונצפטור (מסומן בשחור למטה)



כתבו את הרעיונות שלכם, והפרידו באמצעות רווח בין כל פסקה לפסקה. השורה הראשונה בכל פסקה צריכה להיות הכותרת. ברגע שאתם לוחצים על הכפתור SEND TO MAP, כל פסקה הופכת לתיבת טקסט על המפה. 

חלק ב': מושגי מפתח

סקור את המפה וזהה את המושגים המרכזיים שמעוררים בך סקרנות או 'חשד' כי יש יותר מתחת לפני השטח. אתם יכולים להדגיש אותם באמצעות הסימון שלהם כ INSIGHT (האפשרות הזו נמצאת בתוך תיבת הטקסט).



אתן יכולות לחדד חלק מהרעיונות בכותרת או בתיבת הטקטסט. נסו לחפור קצת יותר עמוק ולכתוב בצורה מדוייקת מה משמעות המושג. 

אופציונלי: ייתכן שימצאו קשרים בין מושגי מפתח שסימנת גם אם הם נמצאים באשכולות שונים. נסו לחשוב על הקשר ביניהם וכתבו את מחשבותיכם, והמשיגו את התובנות החדשות שלכם:

חברו בין שני המושגים ע"י CTRL+לחיצה על שניים מהמושגים, ואז על כפתור הקונצפטור. כתבו על הקשר ביניהם והמשיגו את התובנות החדשות למפה.  



בינה מלאכותית להשלמת יצירת הפריים

מבוא קצרצר מאוד לבינה מלאכותית ולשימוש במודלי עיבוד שפה טבעית:

מודלי עיבוד שפה טבעית (NLP) הם ענף של בינה מלאכותית, ומאפשרים למחשבים את היכולת להבין טקסט ומילים מדוברות, קרוב מאוד לאיך שבני אדם יכולים.



NLP משלב בלשנות חישובית עם מודלים סטטיסטיים, למידת מכונה ולמידה עמוקה. יחד, טכנולוגיות אלו מאפשרות למחשבים לעבד שפה אנושית בצורה של טקסט ו'להבין' את מלוא המשמעות שלה, עם כוונת הדובר או הכותב והרגשתו.

ברתימה של בינה מלאכותית לצרכינו, צריך לזכור שהיא מבוססת על מודלים סטטיסטיים (הסתברות, רגרסיה, חיזוי, הסקה ואופטימיזציה) כדי לעבד נתונים שמוזנים אליהם. 

למה זה חשוב? כדי לזכור ש: 1) בינה מלאכותית לא יודעת לייצר ידע חדש, אלא מתבססת על ידע קיים בלבד; 2)  בינה מלאכותית אינה מקור מהימן לעובדות, ויש לה נטייה 'להזות' תשובות שגויות בביטחון רב. 3) בינה מלאכותית היא אלופת העולם ביצירת קשרים ואסוציאציות בין נושאים שונים, אמיתיים ו…הזויים כאחד. 

בינה מלאכותית לא תדע להמשיג את הידע הסמוי שלנו, אולם היא יכולה להיות כלי עזר משלים ורב עוצמה במשימה הזו. בשלב זה אנחנו נשתמש בבינה מלאכותית לשם השלמת הפריים הראשוני.  

הפקודות לכלי הבינה המלאכותית (פרומפטים) נבחנו על ל- ChatGPT4, אם כי יכולים להיות רלוונטים גם למודלי שפה אחרים של בינה מלאכותית. צריך לזכור שאותם פרומפטים יכולים לייצר תשובות שונות, ולכן חשוב להבין את ההיגיון של מודלי השפה, כדי לדעת 'לאלתר' בעת הצורך אם התשובה שקיבלנו לפרומפטים שנציע בחוברת זו, לא יתנו תוצאות טובות. 

פעולות 1.5

בשלב זה אפשר לבחור להשתמש בפרומפט אחד בלבד, אם כי מומלץ לנסות את שניהן. 

מטרתו של הפרומפ הזה הוא להפעיל 'סוכני' בינה מלאכותית שיפעלו בצורה אוטונומית, שיבחנו מספר סוגיות שעשויות להיות קשורות לנושא המרכזי. 

העתיקו לתיבת הפקודות של  GEMINI את הפרומפט הבא ולחץ ENTER:

Act as an Agent, that configures and deploys Autonomous AI agents.  

Prompt: I want you to act as an Agent, configuring autonomous AI agents in regards to tasks I will share with you. Follow the next steps, one by one, and wait for my answer before you move on to the next question. 

I will tell you what is the \[task] for exploration; 

You will:

Write what do I need to know or explore about this \[task].

Based on your writing suggest independently 3 additional related tasks for as an agent.

You will then ask me if I want you to address any of the additional tasks you have added. 

&nbsp;If I will indicate that I want you to explore any of the tasks you have added, you will repeat the prcoess

סוף הפרומפט (לא להעתיק)

כעת כתוב: (Task = (write what is your mission in a sentence or two

הצ'ט יציע לכם שלוש משימות להמשך שהוא יכול לבצע בצורה אוטונומית. בחרו את המשימות שאתם רוצים שהסוכן יבצע, על ידי ציון מספרם. למשל Task B

ניתן לחזור על פעולה זו ולבחור את מספר המשימות כפי שתבחרו. 

כעת, נפרק רק את הדברים החשובים בטקסט שלא הופיעו במהלך הדיון ולא עלו במפה (אין צורך לפרק את כל הטקסט של ChatGPT), אלא רק למצוא רעיונות משלימים שלא הופיעו במפה עד כה. 

מזל טוב, נולד לכם פריים. 



התמרה שנייה: העשרת הפריים במקורות חיצוניים

בשלב זה תשתמשו במקורות חיצוניים להעשרת המושגים במפה שלכם באמצעות מקורות שמתייחסים למימדים שונים בפריים ולצי"ח שלכם.. מקורות אפשריים עשויים לכלול, בין השאר, מפות, ספרים, הרצאות, מאמרים, מאמרים, פודקאסטים, פורומים/שרשורים, הערות, תוכן וידאו, שיחות ועידה, ראיונות, וכו' אחרים. המפה שלך תשתנה ככל הנראה במהלך התהליך הזה. ניתן להוסיף מושגים, אשכולות ויחסים ביניהם.



אתם יכולים להמשיג רעיונות, דוגמאות, סיפורים, ותובונות חשובות. 



פעילות 2.1

המשיגו תובנות: כאשר אתם נתקלים במידע או תובנה שרלוונטי למפה שלכם, התמירו אותם להקשר הרלוונטי, קרי מסגרו אותו מחדש (reframe) לפי סדר הפעולות בפעילות 1.2

איך מתמירים: נסו לחשוב איך המושגים שלכם משפיעים על מושגי מפתח אחרים בפריים הראשוני, נסו לחשוב איך הריעיון שאתם ממשיגים מתקשר למפה שלכם, איך זה עוזר לכם להבין את האתגר טוב יותר? הקישור לצ"יח? מה המשמעות ואיך זה משנה את הפריים.

המשיגו את תובנותיכם. הכותרת צריכה לשקף את ההקשר החדש. 

רצוי לפתוח מפה חדשה לגמרי למקורות משמעותיים, ואז להעתיק לפריים הראשוני את התובנות המרכזיות. 

השתמשו בקישורים כדי לצטט ולדעת לתת קרדיט למקורות (למקורות ברשת קליק ימני על התיבה וחפשו את כפתור הקישור או פשוט Ctrl+k). 

בעבודות עתירי מקורות, צרו במפה הראשונית גם תפריט שמקשר אותה למפות שונות שתיצרו. 

אם יש תובנות חדשות 'מגרות', נסו לגמגם בכתיבה איך הן משפיעות או מושפעות ממושגי המפתח.



מסמך סיכום אשכול (עלה כותרת) 

אחרי הצגה ודיון בצוות על כל אשכול. כיתבו את המסמך הבא

תארו את הסוגייה במילים שלכם? איך הוא משפיע על השאלה במרכז?

מהם מושגי היסוד? 

מה מאפיין את התפיסות השכיחות בנוגע לסוגייה? מהן הנחות היסוד הסמויות?

מה הפערים? היכן המציאות אינה משקפת את תפיסות היסוד?

מה המשמעויות של הפערים? מהן הסיכונים ומהם ההזדמנויות?

כיווני חשיבה ופעולה















